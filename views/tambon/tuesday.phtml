<!DOCTYPE html>
<html lang="en" xmlns="http://www.w3.org/1999/html">
<head>
    <meta charset="UTF-8">

    <!-- Standard Meta -->
    <meta charset="utf-8"/>
    <meta http-equiv="X-UA-Compatible" content="IE=edge,chrome=1"/>
    <meta name="viewport" content="width=device-width, initial-scale=1.0, maximum-scale=1.0">

    <!-- Site Properties -->
    <title>ananya.in.th</title>
    <link rel="stylesheet" type="text/css" href="<?=PATH?>/views/semantic/semantic.min.css">
    <script src="<?=PATH?>views/semantic/semantic.min.js"></script>

</head>
<body>

<h3 class="ui orange top attached header">ปางวันอังคาร</h3>

<div class="ui attached segment">
<p>วิธีแก้เคราะห์ปีนี้ให้ผ่อนหนักเป็นเบา (แก้เคราะห์ติดตัวที่จะต้องได้ผ่าตัด อุบัติเหตุ มีคดีความ มีทะเลาะเบาะแว้ง ) และแก้เคราะห์ประจำปี คือ (แฟนหรือญาติผู้ใหญ่จะป่วย จะเจ็บ ) อังคารทำพิษให้ระวังมีบาดแผลหรือต้องเสียเลือดเนื้อ  มีอุบัติเหตุ ผ่าตัด เจ็บป่วยเกี่ยวกับโรคเลือด หรือ ติดเชื้อ หรือ ไข้เลือดออกฯ มีปัญหาที่ขา เท้า ช่องท้อง มดลูก รังไข่ โดนจับ มีคดีความ โดนตรวจสอบ มีเรื่องมีราว มีเรื่องทะเลาะวิวาท มีปัญหามือที่สาม</p>


    <p>(ปีนี้มาไม่แรง)ถ้าปีไหนดวงมาแรงแถมใช้เลขแรงระวังมีภัยจากอุบัติเหตุ ระวังปืนและของมีคม เขี้ยวงา เสียชีวิต ฆ่าตัวตาย โดนฆ่าตาย ภัยจากเรื่องเงิน คดี ทะเลาะขัดแย้ง ภัยจากคนพาล (เรื่องร้ายๆสามารถเกิดได้ทุกเดือนตลอดทั้งปี โดยเฉพาะช่วง สิงหา กันยา* ตุลา และ มกรา กุมภา* มีนา)</p>

    <p>1.  ไปบูชาพระพุทธรูปปางไสยาสน์ 9 นิ้ว หรือ 5 นิ้ว หรือมากกว่า ที่ร้านขายเครื่องสังฆภัณฑ์ (พระประจำวันอั
        งคาร) **พระนี้ก่อนถวายต้องขอให้พระท่าน นำเอาไปตั้งให้คนได้กราบไหว้ด้วยน๊า</p>

    <p>2.  เตรียมเครื่อง สังฆทาน พร้อมอาหารคาวหวาน เครื่องใช้สงฆ์ที่จำเป็นยารักษาโรค จัดเองเตรียมเองดีที่สุด เตรียมอย่างประณีตอย่าลืมธูปเทียนหลอดไฟไม้ขีดหลอดไฟ
        ยารักษาโรคด้วย ถ้าให้ดีให้จัด 5 ชุด สำหรับพระ 5 รูป(มหาสังฆทาน) ถ้าไม่มีงบให้จัดเตรียม 1 ชุด</p>

    <p>3.  เตรียมผ้าไตรจีวรอย่างดี 1 ชุด</p>
    <p>4.  เตรียมดอกบัว 2 กำ (1 กำถวายพร้อมสังฆทาน อีก  1 กำ นำไปถวายพระประธานในโบสถ์)</p>
    <p>5.  เตรียมน้ำ 1 แพ็ค หรือ กี่แพ็คก็ได้ ตามศรัทธา</p>
    <p>6.  ถ้าวัดที่ไปมีที่เติมเติมน้ำมันตะเกียงสำหรับจุดธูปเทียนก็ให้ซื้อน้ำมันพืชไปเติมน้ำมันตะเกียงด้วย</p>
    <p>7.  เตรียมน้ำ 2 ขวดใหญ่ขนาด 1.5 ลิตร เพื่อเอาไว้กรวดน้ำ</p>
    <p>8. เตรียมเงิน 8 บาท ถวายพร้อมสังฆทาน  และ จะใส่ซองถวายต่างหากเพิ่มก็ได้ แต่อย่าลืมเขียนหน้าซอง เพื่อช่วยค่ายาค่ารักษาพยาบาลสงฆ์ ค่าทำศพ หรือค่ารักษาพยาบาลคนยากไร้ที่ไม่มีเงินรักษาพยาบาล</p>
    <p>9. ทำบุญเสร็จแล้วควรไปถวายโรงศพ ผ่าขาวห่อศพ ถวายเงินทำศพถวายเงินให้โรงพยาบาลค่าทำศพคนตายไร้ญาติหรือคนป่วยที่ไม่มีเงินรักษาตัว หลังจากนั้นให้ไปทำบุญปล่อยปลาที่กำลังจะตายในตลาดสดรวมทั้งปล่อยเต่าปล่อยสัตว์เพื่อต่ออายุด้วย</p><br>
    <p>@@@เมื่อเตรียมของเสร็จแล้วในวันรุ่งขึ้นให้ตื่นมาแต่เช้าทำจิตใจให้ผ่องใส สะอาด สว่าง  แล้วให้…@@@</p>
    <p>จุดธูป...8... ดอก หน้าหิ้งพระในบ้าน แล้วว่าคาถา</p>
    <p> “ติ หัง จะ โต โร ถิ นัง” ..8.. จบ แล้วปักธูป</p>

    <p> แล้วยกพระพุทธรูปปางไสยาสน์ที่บูชามาไว้แล้ว ขึ้นใส่หัว ระหว่างที่ยกใส่หัวให้กล่าวว่า.....................</p>

    <p>"ขออานิสงส์ของการสร้าง…พระพุทธรูปปางไสยาสน์"</p>
    <p>….ชื่อ..พระอังคาร... ไว้ในพระพุทธศาสนาในครั้งนี้ ขอจงช่วยให้เรื่องร้ายในชีวิตของข้าพเจ้าที่จะเกิดขึ้น
        ทั้งในปัจจุบันและที่จะเกิดขึ้นในอนาคตจงหมดไป ไม่ว่าจะเป็น อุปสรรค ปัญหา ทุกข์ โศก โรคภัยไข้เจ็บ อุบัติเหตุเภทภัยอันตรายภัยพิบัติทั้งหลายทั้งปวงขอจงหมดไปด้วยเทิด หากยังมีสิ่งใดที่ไม่ดีหลงเหลืออยู่ขอ…พระพุทธรูปปางไสยาสน์….ชื่อ..พระอังคาร.. จงช่วยรับไปด้วยเทิด สาธุๆ สาธุ</p>
<p> ......แล้ววางพระลงเตรียมไปถวายพระในเช้าวันนั้น......</p>

    <p>7.  ตอนเช้าวันนั้นให้เดินทางไปร่วมทำบุญตักบาตรที่วัด นำเครื่องสังฆทาน พร้อมเงินใส่ซอง ซึ่งอาหารคาวหวานอาหารแห้งที่เตรียมไว้ไปถวายพระ โดยต้องมีการกล่าวถวายสังฆทานด้วย ดังนี้</p>

    <p>หมายเหตุ : ขณะยกถวายขอให้เชิญพระอังคารและเจ้ากรรมนายเวรจงมาร่วมอนุโมทนาบุญ มารับเอาผลบุญที่ข้าพเจ้าทำถวายนี้ด้วยเทิด</p>

    <p>a.   อิมานิ มะยัง ภันเต ภัตตานิ สะปะริวารานิ <br>
        ภิกขุสังฆัสสะ โอโณชะยามะ สาธุโน ภันเต ภิกขุสังโฆ <br>
        อิมานิ ภัตตานิ สะปะริวารานิ ปะฏิคคัณหาตุ <br>
        อัมหากัง ทีฆะรัตตัง หิตายะ สุขายะ </p>

    <p>ข้าแต่พระสงฆ์ผู้เจริญ ข้าพเจ้าทั้งหลายขอน้อมถวายซึ่งภัตตาหารกับของที่เป็นบริวาร ทั้งหลายเหล่านี้แด่พระสงฆ์ ขอพระสงฆ์จงรับซึ่งภัตตาหารกับของที่เป็นบริวารทั้งหลาย เหล่านี้เพื่อประโยชน์ เพื่อความสุขแก่ข้าพเจ้าทั้งหลายสิ้นกาลนานเทอญ</p>

    <p>8.  เสร็จแล้วนำพระพุทธรูปปางไสยาสน์ที่อธิษฐานจิตแล้วไปถวายพระ โดยต้องมีการกล่าวถวาย  พระพุทธรูป (ต้องกล่าวถวายนะถ้าไม่มีคนนำให้กล่าวถวายเอง) ดังนี้</p>
    <p>หมายเหตุ: เมื่อกล่าวถวายแล้ว ขณะยกถวายขอให้เชิญพระอังคารและเจ้ากรรมนายเวรมาร่วมอนุโมทนาบุญ มารับเอาผลบุญที่ข้าพเจ้าทำถวายนี้ด้วยเทิด</p>
    <p>a.    อิมัง มะยัง ภันเต พุทธะรูปัง ภิกขุสังฆัสสะ<br>
        โอโณชะยามะ สาธุ โน ภันเต ภิกขุสังโฆ<br>
        อิมัง พุทธรูปัง ปะฏิคคันหาตุ อัมหากัง<br>
        ทีฆะรัตตัง หิตายะ สุขายะ </p>

    <p>ข้าแต่พระสงฆ์ผู้เจริญ ข้าพเจ้าทั้งหลาย ขอน้อมถวาย พระพุทธรูปแด่พระภิกษุสงฆ์ ขอพระภิกษุสงฆ์จงรับซึ่งพระพุทธรูปนี้ เพื่อประโยชน์และความสุขแก่ข้าพเจ้าทั้งหลาย สิ้นกาลนานเทอญ</p>

    <p>9.  นำผ้าไตรจีวรไปถวายพระ โดยต้องมีการกล่าวถวายผ้าไตรจีวรด้วย</p>
    <p>(ต้องกล่าวถวายนะถ้าไม่มีคนนำให้กล่าวถวายเอง)</p>
    <p>หมายเหตุ : ขณะยกถวายขอให้เชิญพระอังคารและเจ้ากรรมนายเวรมาร่วมอนุโมทนาบุญ มารับเอาผลบุญที่ข้าพเจ้าทำถวายนี้ด้วยเทิด</p>
    <p>a.   อิมานิ มะยัง ภันเต ติจีวะรานิ สะปะริวารานิ<br>
        ภิกขุสังฆัสสะ โอโณชะยามะ สาธุ โน ภันเต ภิกขุสังโฆ <br>
        อิมานิ ติจีวะรานิ สะปะริวารานิ ปะฏิคคันหาตุ อัมหากัง <br>
        ทีฆะรัตตัง หิตายะ สุขายะ </p>
    <p>ข้าแต่พระสงฆ์ผู้เจริญ ข้าพเจ้าทั้งหลาย ขอน้อมถวายผ้าไตรจีวรกับทั้งบริวารเหล่านี้ แด่พระภิกษุสงฆ์ ขอพระภิกษุสงฆ์ จงรับผ้าไตรจีวรกับทั้งบริวารเหล่านี้ ของข้าพเจ้าทั้งหลายเพื่อประโยชน์สุขแก่ข้าพเจ้าทั้งหลายสิ้นกาลนานเทอญ </p>

    <p>*** หลังจากนั้นพระท่านจะให้กรวดน้ำ ให้เรากล่าวขณะพระสวดพร้อมกรวดน้ำว่า……….. </p>
    <p>"บุญกุศลที่ข้าพเจ้าได้ทำดีแล้วในวันนี้ข้าพเจ้าขอแผ่บุญ ขออุทิศบุญนี้จงไปถึงซึ่ง พระอังคาร พระอังคารเทวา ตลอดจนคุณพระพุทธ คุณพระธรรม คุณพระสงฆ์ เทพเทวาทั้ง 16 ชั้นฟ้า 15 ชั้นดิน เทพเทวาผู้ปกปักรักษาตัวข้าพเจ้า …ชื่อสกุล… คุณบิดามารดา คุณครูบาอาจารย์ ญาติ มิตร อริ ศัตรูของข้าพเจ้าทั้งหลาย ทั้งในอดีตชาติปัจจุบันชาติ พระภูมิเจ้าที่แม่พระธรณี ผีบ้านผีเรือน เปรต สัมพเวสี ตลอดจนเจ้ากรรมนายเวรทั้งหลายทั้งปวงของข้าพเจ้า ขอทุกคนทุกท่านทุกผู้ทุกนามทั้งที่เอ่ยนามและไม่ได้เอ่ยนามก็ดีขอจงมาร่วมอนุโมทนากับผลบุญผลกุศลที่ข้าพเจ้าแผ่ให้ ขอจงมารับเอาผลบุญผลกุศลที่ข้าพเจ้าได้แผ่บุญได้อุทิศบุญไปให้นี้ด้วยเถิด เมื่อทุกท่านรับบุญแล้ว เมื่ออนุโมทนาบุญแล้ว ขอจงอโหสิกรรมให้แก้ข้าพเจ้า ขอจงละเว้นโทษภัย ให้แก่ข้าพเจ้า….ชื่อสกุล….ในกาลบัดนี้เถิด แลด้วยผลแห่งบุญนี้ขอทุกคนทุกท่านทุกผู้ทุกนามทั้งที่เอ่ยนามและไม่ได้เอ่ยนามก็ดีรวมทั้งตัวข้าพเจ้า....ชื่อสกุล...ขอจงปราศจากทุกข์ โศก โรค ภัย ไข้ เจ็บ และอุบัติเหตุเภทภัยทั้งปวง ขอจงมีความสุข มีบารมีสูงยิ่งๆขึ้นไปด้วยเทิด สาธุ สาธุ สาธุ"</p>

    <p> **** เมื่อถวายเสร็จแล้ว กรวดน้ำแล้ว ให้เอาดอกบัวอีกกำที่เตรียมไว้ไปถวายพระประธานในโบสถ์ถ้ามีน้ำมะพร้าวด้วยยิ่งดีขอพรท่านฝากสิ่งไม่ดีไว้กับท่านให้พระพุทธพระธรรมพระสงฆ์ช่วยรับไป ตอนเดินออกจากโบสถ์ห้ามหันหลังกลับ****</p>

    <p>10. เมื่อกรวดน้ำเสร็จแล้ว ให้ไปตลาดสดแล้วไปซื้อปลาที่กำลังจะตายที่จะโดนฆ่าจำนวน 8 ตัว แล้วนำไปปล่อย โดยก่อนปล่อยให้จับถุงปลาแล้ว กล่าวดังนี</p>
    <p>"ข้าแต่แม่พระธรณี แม่พระคงคา แม่พระเพลิง แม่พระพาย  ข้าพเจ้า….ชื่อ-สกุล……ขอฝากทุกข์โศกโรคภัย เสนียดจัญไรทั้งในกายนอกกาย อุปสรรค ปัญหา อันตรายและภัยพิบัติทั้งปวงไปพร้อมกับปลาทั้ง   8  ตัวที่ข้าพเจ้าจะปล่อยในวันนี้ ขอให้สิ่งอัปมงคลทั้งหลายทั้งปวงจงไหลไปพัดไป ขอให้กลับกลายคืนสู่ธาตุดิน ธาตุน้ำ ธาตุลม ธาตุไฟ จงกลับกลายเป็นอากาศธาตุไปทันที ขอ  พระอังคาร และ เทวดาผู้ปกปักรักษาตัวข้าพเจ้า แม่พระธรณี แม่พระคงคา แม่พระเพลิง แม่พระพาย   เจ้ากรรมนายเวรทั้งหลายทั้งปวง จงมาร่วมอนุโมทนากับผลบุญนี่เถิด เมื่ออนุโมทนาแล้ว ขอผลบุญที่บังเกิดผลจงแผ่ถึงแก่ท่านทุกผู้ทุกนามโดยทั่วกัน ด้วยอานิสงค์ผลบุญนี้ขอทุกท่านจงอโหสิกรรมให้แก่ข้าพเจ้าขอจงละเว้นโทษภัยให้แก่ข้าพเจ้าด้วยเถิดและนับจากวันนี้เป็นต้นไปขอให้ชีวิตของข้าพเจ้านับจากนี้ไปจงมีสุขภาพร่างกายแข็งแรง………………………………………….”(ว่าเอาอะไรที่ดี)</p>

    <p>11. เมื่อปล่อยปลาเสร็จแล้วให้นำน้ำ 2 ขวดใหญ่ที่เตรียมไว้ไปกรวดน้ำที่ใต้ต้นไม้ใหญ่เอาใบไม้รองโดยใช้คำกล่าวดังนี้ </p>

    <p>=@@ ขวดแรก@@=</p>

    <p>"สาธุ สาธุ สาธุ  ข้าพเจ้า ……ชื่อสกุล……ในวันนี้ข้าพเจ้าได้มาทำบุญ ถวายสังฆทาน  ถวายผ้าไตรจีวร ถวายปัจจัย และได้ปล่อยปลาปล่อยชีวิต เป็นจำนวน....8…ตัว เพื่อบูชา….พระอังคาร…. ด้วยบุญกุศลที่ข้าพเจ้าได้ตั้งใจทำดีแล้วในวันนี้ หากมีผลบุญบังเกิดข้าพเจ้า ชื่อ-สกุล ขอแผ่ไปถึงพระอังคาร พระอังคารเทวา ขอพระอังคารผู้ให้โทษแก่ชะตาของข้าพเจ้า จงมาร่วมอนุโมทนาบุญขอจงมารับเอาผลบุญที่ข้าพเจ้าแผ่ไปให้นี้เทิด เมื่อรับแล้ว เมื่ออนุโมทนาบุญแล้ว ด้วยอานิสงค์ผลบุญนี้ขอพระอังคารจงโปรดเมตตาละเว้นโทษภัยให้แก่ข้าพเจ้าด้วยเทิด  และด้วยผลแห่งบุญนี้ขอให้ข้าพเจ้า ชื่อสกุลจงปราศจากทุกข์โศกโรคภัยและอุบัติเหตุเภทภัยทั้งปวง ขอจงมีแต่สุขสมหวัง มีโชคลาภเงินทอง แลความเจริญรุ่งเรืองก้าวหน้าบังเกิดผลด้วยเทิด สาธุ สาธุ สาธุ"</p>
    <br>
    <p>=@@ขวดที่สอง@@=</p>
    <p>"สาธุ สาธุ สาธุ  ข้าแต่คุณพระพุทธคุณพระธรรมคุณพระสงฆ์เทพเทวาแม่พระธรณีโปรดจงเป็นสักขีพยานและโปรดจงช่วยนำส่งผลบุญผลกุศลที่ข้าพเจ้า ……ชื่อสกุล……ได้ทำดีแล้วในวันนี้ด้วยการทำบุญ ถวายสังฆทาน  ถวายผ้าไตรจีวร ถวายปัจจัยไทยทาน  และได้ปล่อยปลาปล่อยชีวิต เป็นจำนวน....8…ตัว  หากมีบุญกุศลใดๆบังเกิดผล"</p>

    <p>"ข้าพเจ้าขอแผ่บุญกุศลและอุทิศผลบุญผลกุศลนี้จงไปถึงซึ่ง พระอังคาร และเทพเทวาผู้เสวยอายุ  คุณพระพุทธ คุณพระธรรม คุณพระสงฆ์สาวกของพระพุทธเจ้าทุกพระองค์ โดยเฉพาะหลวงปู่ทวด หลวงปู่มั่น หลวงปู่ชา หลวงปู่สรวง สมเด็จพุทฒาจารย์โต พรหมรังสี  หลวงหมุน ฐิตสีโล หลวงปู่หงส์ พรหมปัญโญ หลวงปู่คำบุ คุตตจิตโต หลวงปู่ผาด ฐิติปัญโญ หลวงปู่ผาด อภินนโท เทพเทวาทั้ง 16 ชั้นฟ้า 15 ชั้นดิน  แม่พระธรณี พระยาครุฑ พระยานาคราช พระยายมราช พระภูมิเจ้าที่ ตลอดจน เทวดาผู้ปกปักรักษาตัวข้าพเจ้า …ชื่อสกุล… คุณบิดามารดา คุณครูบาอาจารย์ ญาติ มิตร อริ ศัตรู และลูกค้าของข้าพเจ้าทั้งหลายทั้งในอดีตชาติปัจจุบันชาติ ผีบ้านผีเรือน เปรต สัมพเวสี ตลอดจนเจ้ากรรมนายเวรทั้งหลาย ทั้งปวงของข้าพเจ้าขอทุกคนทุกท่านทุกผู้ทุกนามทั้งที่เอ่ยนามและไม่ได้เอ่ยนามก็ดีจงมาร่วมอนุโมทนากับผลบุญผลกุศลที่ข้าพเจ้าแผ่บุญไปให้ ได้อุทิศบุญไปให้นี้ และขอจงมารับเอา ผลบุญผลกุศลที่ข้าพเจ้าได้แผ่บุญ ได้อุทิศบุญไปให้นี้เถิด เมื่ออนุโมทนาบุญแล้ว เมื่อรับผลบุญแล้ว หากมีสิ่งใดที่ข้าพเจ้าได้กระทำล่วงเกินท่านไปไม่ว่าจะด้วย กาย วาจา ใจ ด้วยความรู้เท่าถึงการณ์ หรือไม่รู้เท่าถึงการณ์ก็ดี ด้วยความตั้งใจหรือไม่ตั้งใจก็ดี ขอทุกท่านจงอโหสิกรรมให้แก่ข้าพเจ้าในกาลบัดนี้ ขอทุกท่านจงละเว้นโทษภัยแก่ข้าพเจ้าด้วยเทิด  และด้วยผลแห่งบุญนี้ด้วยอานิสงค์ของบุญกุศลที่ข้าพเจ้าได้ทำดีแล้วในวันนี้ขอทุกท่านจงปราศจากทุกข์ทั้งปวงขอจงมีความสุขจงมีบารมีสูงยิ่งขึ้นไปขอจงได้จงมีเหมือนที่ข้าพเจ้าพึ่งได้ด้วยผลแห่งบุญนี้เถิด</p>
    <p>แลด้วยผลแห่งบุญนี้ขอจงมาหนุนนำให้ชีวิตของข้าพเจ้า…ชื่อสกุล…นับจากนี้เป็นต้นไปขอจงพบทางสว่างทั้งทางโลกทางธรรมขอจงมีสุขภาพแข็งแรงแคล้วคลาดปลอดภัยจากอุบัติเหตุเภทภัยและพยันอันตรายทั้งปวงขอจงมีโชคลาภเงินทองบังเกิดผลขอจงพบแต่ความสุขความเจริญหน้าที่การงานรุ่งเรืองก้าวหน้าเงินทองไหลมาเทมาจะค้าจะขายก็ขอให้มีกำไรเพิ่มพูนๆร่ำรวยๆ มากมีคนรักและมีคนเมตตารักใคร่มีลูกค้ามากมาย  สุขสมหวังทุกอย่างทุกประการด้วยเทิด สาธุ สาธุ สาธุ”</p>

    <p>จัดทำและเรียบเรียงโดย อณัญญา ภักดีธรรมสุข (www.numberniceic.com)

        ห้ามเผยแพร่โดยไม่ได้รับอนุญาตเพราะต่างคนพื้นดวงต่างกัน และถ้าเขาไม่ทำ ทำไม่ได้ ทำไม่ครบ ทำไม่ถูก เราคนที่เผยแพร่จะรับกรรมแทน ต้องทำแทนเขา</p>

</div>

</body>
</html>