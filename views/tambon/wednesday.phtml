<!DOCTYPE html>
<html lang="en" xmlns="http://www.w3.org/1999/html">
<head>
    <meta charset="UTF-8">

    <!-- Standard Meta -->
    <meta charset="utf-8"/>
    <meta http-equiv="X-UA-Compatible" content="IE=edge,chrome=1"/>
    <meta name="viewport" content="width=device-width, initial-scale=1.0, maximum-scale=1.0">

    <!-- Site Properties -->
    <title>ananya.in.th</title>

    <link rel="stylesheet" type="text/css" href="<?=PATH?>/views/semantic/semantic.min.css">
    <script src="<?=PATH?>views/semantic/semantic.min.js"></script>

</head>
<body>

<h3 class="ui orange top attached header">ปางวันพุธ</h3>

<div class="ui attached segment">

    <p>@@การทำบุญแก้เคราะห์จร@@ คือ โดนโกงโดนหลอก มีคดีความ งานมีปัญหา มีคนไม่ดีเข้ามาในชีวิต แม่และตัวเองป่วย ญาติผู้ใหญ่ป่วย มีการสูญเสีย ระวังภัยจากอุบัติเหตุ วิญญาณ ระวังภัยจากลมฟ้าฝนและไฟ ระวังจะมีปัญหาช่วงปากฟันลำคอถึงช่วงอกและปอด</p>

    <p>วิธีแก้เคราะห์ปีนี้ให้ผ่อนหนักเป็นเบา (ตาม……………) </p>

    <p>1.  ไปบูชาพระพุทธรูปปางอุ้มบาตร 9 นิ้ว หรือ 5 นิ้ว หรือมากกว่า ที่ร้านขายเครื่องสังฆภัณฑ์ (พระประจำวันพุธ) **พระพุทธรูปนี้ก่อนนำไปถวายคุณต้องกล่าวขอให้พระสงฆ์ที่รับ นำเอาไปตั้งให้คนได้กราบไหว้ด้วยนะคะ </p>

    <p>2.  เตรียมเครื่อง สังฆทาน อาหารคาวหวาน เครื่องใช้สงฆ์ที่จำเป็นตลอดจนยารักษาโรค ขอให้ท่านจัดเองเตรียมเองดีที่สุด เตรียมอย่างประณีต อย่าลืมธูป เทียน ไม้ขีด หลอดไฟ ยารักษาโรคด้วย ถ้าอยากทำมหาสังฆทานให้จัด 5 ชุดเพื่อถวายพระ 5 รูป นั่นจะดีมาก แต่ถ้าไม่มีพระ หรือ ถ้าไม่มีงบให้ทำ 1 ชุด  ถวายกับพระ 1 รูปพอ</p>

    <p>3.  เตรียมผ้าไตรจีวรอย่างดี 1 ชุด</p>
    <p>4.  เตรียมดอกบัว 2 กำ (1 กำถวายพร้อมสังฆทาน อีก  1 กำ นำไปถวายพระประธานในโบสถ์)</p>
    <p>5.  เตรียมน้ำ 1 แพ็ค หรือ กี่แพ็คก็ได้ ตามศรัทธา</p>
    <p>6.  ถ้าวัดที่ที่เติมน้ำมันตะเกียงสำหรับจุดธูปเทียนก็ให้ซื้อน้ำมันพื้นไปเติมน้ำมันตะเกียงด้วย</p>
    <p>7.  เตรียมน้ำ 2 ขวดใหญ่ขนาด 1.5 ลิตร เพื่อเอาไว้กรวดน้ำ</p>
    <p>8. เตรียมเงิน 17 บาท ถวายพร้อมสังฆทาน และ จะใส่ซองถวายเพิ่มเติมต่างหากก็ได้ก็ดีจ้า</p>
    <p>@@@เมื่อเตรียมของเสร็จแล้วในวันรุ่งขึ้นให้ตื่นมาแต่เช้าทำจิตใจให้ผ่องใส สะอาด สว่าง แล้ว แล้ว@@@</p>
    <p> จุดธูป..17.. ดอก หน้าหิ้งพระในบ้าน ว่าคาถา
        “ปิ สัม ระ โล ปุ สัท พุท” ..17.. จบ แล้วปักธูป</p>
    <p> แล้วยกพระพุทธรูปปางอุ้มบาตรที่บูชามาไว้แล้ว ขึ้นใส่หัว ระหว่างที่ยกใส่หัวให้กล่าว.....................</p>

    <p>"ขออานิสงส์ของการสร้าง…พระพุทธรูปปางอุ้มบาตร….ชื่อ..พระพุธ.. ไว้ในพระพุทธศาสนาครั้งนี้ ขอจงช่วยให้เรื่องร้ายในชีวิตของข้าพเจ้าที่จะเกิดขึ้นทั้งในปัจจุบันและที่จะเกิดขึ้นในอนาคตจงหมดไป ไม่ว่าจะเป็น อุปสรรค ปัญหา ทุกข์ โศก โรคภัยไข้เจ็บ อุบัติเหตุเภทภัย อันตรายภัยพิบัติทั้งหลายทั้งปวงขอจงหมดไปด้วยเทิด หากยังมีสิ่งใดที่ไม่ดีหลงเหลืออยู่ขอ …พระพุทธรูปปางอุ้มบาตร….ชื่อ..พระพุธ.. จงช่วยรับไปด้วยเทิด สาธุๆ สาธุ"</p>

    <p> ................แล้ววางพระลงเตรียมไปถวายพระในเช้าวันนั้น......</p>

    <p>7.  ตอนเช้าวันนั้นให้เดินทางไปร่วมทำบุญตักบาตรที่วัด นำเครื่องสังฆทาน พร้อมเงินใส่ซอง อาหารคาวหวานอาหารแห้งที่เตรียมไว้ไปถวายพระ โดยต้องมีการกล่าวถวายสังฆทานด้วย ดังนี้</p>

    <p>หมายเหตุ : ขณะยกถวายขอให้เชิญพระพุธเทวาและเจ้ากรรมนายเวรมาร่วมอนุโมทนาบุญ มารับเอาผลบุญที่ข้าพเจ้าทำถวายนี้ด้วยเทิด</p>

    <p>a.   อิมานิ มะยัง ภันเต ภัตตานิ สะปะริวารานิ <br>
        ภิกขุสังฆัสสะ โอโณชะยามะ สาธุโน ภันเต ภิกขุสังโฆ <br>
        อิมานิ ภัตตานิ สะปะริวารานิ ปะฏิคคัณหาตุ <br>
        อัมหากัง ทีฆะรัตตัง หิตายะ สุขายะ</p>

    <p>ข้าแต่พระสงฆ์ผู้เจริญ ข้าพเจ้าทั้งหลายขอน้อมถวายซึ่งภัตตาหารกับของที่เป็นบริวาร ทั้งหลายเหล่านี้แด่พระสงฆ์ ขอพระสงฆ์จงรับซึ่งภัตตาหารกับของที่เป็นบริวารทั้งหลาย เหล่านี้เพื่อประโยชน์ เพื่อความสุขแก่ข้าพเจ้าทั้งหลายสิ้นกาลนานเทอญ</p>

    <p>8. เสร็จแล้วนำพระพุทธรูปปางอุ้มบาตรที่อธิษฐานจิตแล้วไปถวายพระ โดยต้องมีการกล่าวถวาย  พระพุทธรูป (ต้องกล่าวถวายนะ) ดังนี้</p>

    <p>หมายเหตุ : เมื่อกล่าวถวายแล้ว ขณะยกถวายขอให้เชิญพระพุธเทวาและเจ้ากรรมนายเวรมาร่วมอนุโมทนาบุญ มารับเอาผลบุญที่ข้าพเจ้าทำถวายนี้ด้วยเทิด</p>

    <p>a. อิมัง มะยัง ภันเต พุทธะรูปัง ภิกขุสังฆัสสะ <br>
        โอโณชะยามะ สาธุ โน ภันเต ภิกขุสังโฆ <br>
        อิมัง พุทธรูปัง ปะฏิคคันหาตุ อัมหากัง <br>
        ทีฆะรัตตัง หิตายะ สุขายะ </p>

    <p>ข้าแต่พระสงฆ์ผู้เจริญ ข้าพเจ้าทั้งหลาย ขอน้อมถวาย พระพุทธรูปแด่พระภิกษุสงฆ์ ขอพระภิกษุสงฆ์จงรับซึ่งพระพุทธรูปนี้ เพื่อประโยชน์และความสุขแก่ข้าพเจ้าทั้งหลาย สิ้นกาลนานเทอญ</p>

    <p>9. เสร็จแล้วนำผ้าไตรจีวรไปถวายพระ โดยต้องมีการกล่าวถวายผ้าไตรจีวรด้วย</p>

    <p>a.   อิมานิ มะยัง ภันเต ติจีวะรานิ สะปะริวารานิ <br>
        ภิกขุสังฆัสสะ โอโณชะยามะ สาธุ โน ภันเต ภิกขุสังโฆ <br>
        อิมานิ ติจีวะรานิ สะปะริวารานิ ปะฏิคคันหาตุ อัมหากัง <br>
        ทีฆะรัตตัง หิตายะ สุขายะ </p>

    <p>ข้าแต่พระสงฆ์ผู้เจริญ ข้าพเจ้าทั้งหลาย ขอน้อมถวายผ้าไตรจีวรกับทั้งบริวารเหล่านี้ แด่พระภิกษุสงฆ์ ขอพระภิกษุสงฆ์ จงรับผ้าไตรจีวรกับทั้งบริวารเหล่านี้ ของข้าพเจ้าทั้งหลายเพื่อประโยชน์สุขแก่ข้าพเจ้าทั้งหลายสิ้นกาลนานเทอญ </p>

    <p>หมายเหตุ : ขณะยกถวาย ขอให้เชิญพระพุธเทวาและเจ้ากรรมนายเวรมาร่วมอนุโมทนาบุญ มารับเอาผลบุญที่ข้าพเจ้าทำถวายนี้ด้วยเทิด</p>

    <p>*** หลังจากนั้นพระท่านจะให้กรวดน้ำ ให้เรากล่าวขณะพระสวดพร้อมกรวดน้ำว่า………..</p>

    <p>บุญกุศลที่ข้าพเจ้าได้ทำดีแล้วในวันนี้ข้าพเจ้าขอแผ่บุญ ขออุทิศบุญนี้จงไปถึงซึ่ง พระพุธ พระพุธเทวา ตลอดจนคุณพระพุทธ คุณพระธรรม คุณพระสงฆ์ เทพเทวาทั้ง 16 ชั้นฟ้า 15 ชั้นดิน เทพเทวาผู้ปกปักรักษาตัวข้าพเจ้า …ชื่อสกุล… คุณบิดามารดา คุณครูบาอาจารย์ ญาติ มิตร อริ ศัตรูของข้าพเจ้าทั้งหลาย ทั้งในอดีตชาติปัจจุบันชาติ พระภูมิเจ้าที่แม่พระธรณี ผีบ้านผีเรือน เปรต สัมพเวสี ตลอดจนเจ้ากรรมนายเวรทั้งหลายทั้งปวงของข้าพเจ้า ขอทุกคนทุกท่านทุกผู้ทุกนามทั้งที่เอ่ยนามและไม่ได้เอ่ยนามก็ดีขอจงมาร่วมอนุโมทนากับผลบุญผลกุศลที่ข้าพเจ้าแผ่ให้นี้เถิด ขอจงมารับเอาผลบุญผลกุศลที่ข้าพเจ้าได้แผ่บุญได้อุทิศบุญไปให้นี้เถิด เมื่อทุกท่านรับบุญแล้ว เมื่ออนุโมทนาบุญแล้ว ขอจงอโหสิกรรมให้แก้ข้าพเจ้าในกาลบัดนี้เถิด และขอจงละเว้นโทษภัยให้แก่ข้าพเจ้า….ชื่อสกุล…..ด้วยเทิด ด้วยผลแห่งบุญนี้ขอทุกคนทุกท่านทุกผู้ทุกนามทั้งที่เอ่ยนามและไม่ได้เอ่ยนามก็ดีจงปราศจากทุกข์ขอจงมีความสุขมีบารมีสูงยิ่งๆขึ้นไปด้วยเทิด สาธุ สาธุ สาธุ</p>

    <p> **** เมื่อถวายเสร็จแล้ว กรวดน้ำแล้ว ให้เอาดอกบัวอีกกำที่เตรียมไว้ไปถวายพระประธานในโบสถ์ถ้ามีน้ำมะพร้าวด้วยยิ่งดี ขอพรท่านฝากสิ่งไม่ดีไว้กับท่านให้พระพุทธพระธรรมพระสงฆ์ช่วยรับไป ตอนเดินออกจากโบสถ์ห้ามหันหลังกลับไปมอง****</p>

    <p>10. เมื่อกรวดน้ำเสร็จแล้ว ให้ไปตลาดสดแล้วไปซื้อปลาที่กำลังจะฆ่าจำนวน 17 ตัว แล้วนำไปปล่อยโดยก่อนปล่อยให้จับถุงปลาแล้ว กล่าวดังนี้</p>

    <p>”ข้าแต่แม่พระธรณี แม่พระคงคา แม่พระเพลิง แม่พระพาย  ข้าพเจ้า….ชื่อ-สกุล……ขอฝากทุกข์โศกโรคภัย เสนียดจัญไรทั้งในกายนอกกาย อุปสรรค ปัญหา อันตรายและภัยพิบัติทั้งปวงไปพร้อมกับปลาทั้ง   17  ตัวที่ข้าพเจ้าจะปล่อยในวันนี้ ขอให้สิ่งอัปมงคลทั้งหลายทั้งปวงจงไหลไปพัดไป ขอให้กลับกลายคืนสู่ธาตุดิน ธาตุน้ำ ธาตุลม ธาตุไฟ จงกลับกลายเป็นอากาศธาตุไปทันที ขอ  พระพุธ และ เทวดาผู้ปกปักรักษาตัวข้าพเจ้า แม่พระธรณี แม่พระคงคา แม่พระเพลิง แม่พระพาย   เจ้ากรรมนายเวรทั้งหลายทั้งปวง จงมาร่วมอนุโมทนากับผลบุญนี่เถิด เมื่ออนุโมทนาแล้ว ขอผลบุญที่บังเกิดผลจงแผ่ถึงแก่ท่านทุกผู้ทุกนามโดยทั่วกัน ด้วยอานิสงค์ผลบุญนี้ขอทุกท่านจงอโหสิกรรมให้แก่ข้าพเจ้าขอจงละเว้นโทษภัยให้แก่ข้าพเจ้าด้วยเถิดและนับจากวันนี้เป็นต้นไปขอให้ชีวิตของข้าพเจ้านับจากนี้เป็นต้นไปขอให้ข้าพเจ้ามีสุขภาพร่างกายแข็งแรง………………”(ว่าเอาอะไรที่ดี)</p>

<p>11. เมื่อปล่อยปลาเสร็จแล้วให้นำน้ำ 2 ขวดใหญ่ที่เตรียมไว้ไปกรวดน้ำที่ใต้ต้นไม้ใหญ่เอาใบไม้รองโดยใช้คำกล่าวดังนี้ </p>

    <p>=@@ ขวดแรก@@=</p>

    <p>"สาธุ สาธุ สาธุ  ข้าพเจ้า ……ชื่อสกุล……ในวันนี้ข้าพเจ้าได้มาทำบุญ ถวายสังฆทาน  ถวายผ้าไตรจีวร ถวายปัจจัย และได้ปล่อยปลาปล่อยชีวิต เป็นจำนวน....17…ตัว เพื่อบูชา….พระพุธ…. ด้วยบุญกุศลที่ข้าพเจ้าได้ตั้งใจทำดีแล้วในวันนี้ หากมีผลบุญบังเกิดข้าพเจ้า ชื่อ-สกุล ขอแผ่ไปถึงพระพุธ พระพุธเทวา ขอพระพุธผู้ให้โทษแก่ชะตาของข้าพเจ้า จงมาร่วมอนุโมทนาบุญขอพระพุธเทวาจงมารับเอาผลบุญที่ข้าพเจ้าแผ่ไปให้นี้เทิด เมื่อรับแล้ว เมื่ออนุโมทนาบุญแล้ว ด้วยอานิสงค์ผลบุญนี้ขอพระพุธจงโปรดเมตตาละเว้นโทษภัยให้แก่ข้าพเจ้าด้วยเทิด  และด้วยผลแห่งบุญนี้ขอให้ข้าพเจ้า ชื่อสกุลจงปราศจากทุกข์โศกโรคภัยขอจงมีแต่ความสุขเจริญรุ่งเรืองก้าวหน้า สุขสมหวังบังเกิดผลด้วยเทิด สาธุ สาธุ สาธุ"</p>



    <p>=@@ขวดที่สอง@@=</p>

    <p>“สาธุ สาธุ สาธุ  ข้าแต่คุณพระพุทธคุณพระธรรมคุณพระสงฆ์เทพเทวาแม่พระธรณีโปรดจงเป็นสักขีพยานและโปรดจงช่วยนำส่งผลบุญผลกุศลที่ข้าพเจ้า ……ชื่อสกุล……ได้ทำดีแล้วในวันนี้ด้วยการทำบุญ ถวายสังฆทาน  ถวายผ้าไตรจีวร ถวายปัจจัยไทยทาน  และได้ปล่อยปลาปล่อยชีวิต เป็นจำนวน....17…ตัว  หากมีบุญกุศลใดๆบังเกิดผล ข้าพเจ้าขอแผ่บุญกุศลและอุทิศผลบุญผลกุศลนี้จงไปถึงซึ่ง พระพุธ และเทพเทวาผู้เสวยอายุ  คุณพระพุทธ คุณพระธรรม คุณพระสงฆ์สาวกของพระพุทธเจ้าทุกพระองค์ โดยเฉพาะหลวงปู่ทวด หลวงปู่มั่น หลวงปู่สรวง สมเด็จพุทฒาจารย์โต พรหมรังสี  หลวงหมุน ฐิตสีโล หลวงปู่หงส์ พรหมปัญโญ หลวงปู่คำบุ คุตตจิตโต หลวงปู่ผาด ฐิติปัญโญ หลวงปู่ผาด อภินนโท เทพเทวาทั้ง 16 ชั้นฟ้า 15 ชั้นดิน  แม่พระธรณี พระยาครุฑ พระยานาคราช พระยายมราช ตลอดจน เทวดาผู้ปกปักรักษาตัวข้าพเจ้า…ชื่อสกุล… คุณบิดามารดา คุณครูบาอาจารย์ ญาติ มิตร อริ ศัตรูของข้าพเจ้าทั้งหลายทั้งในอดีตชาติปัจจุบันชาติ พระภูมิเจ้าที่ ผีบ้านผีเรือน เปรต สัมพเวสี ตลอดจนเจ้ากรรมนายเวรทั้งหลายทั้งปวงของข้าพเจ้า ขอทุกคนทุกท่านทุกผู้ทุกนามทั้งที่เอ่ยนามและไม่ได้เอ่ยนามก็ดีจงมาร่วมอนุโมทนากับผลบุญผลกุศลที่ข้าพเจ้าแผ่บุญไปให้ ได้อุทิศบุญไปให้นี้เถิด และขอจงมารับเอาผลบุญผลกุศลที่ข้าพเจ้าได้แผ่บุญ ได้อุทิศบุญไปให้นี้เถิด เมื่อ อนุโมทนาบุญแล้ว เมื่อรับบุญแล้ว หากมีสิ่งใดที่ข้าพเจ้าได้กระทำล่วงเกินท่านไปไม่ว่าจะด้วย กาย วาจา ใจ ด้วยความรู้เท่าถึงการณ์ หรือไม่รู้เท่าถึงการณ์ก็ดี ด้วยความตั้งใจหรือไม่ตั้งใจก็ดี ขอทุกท่านจงอโหสิกรรมให้แก่ข้าพเจ้าในกาลบัดนี้เถิด ขอทุกท่านจงละเว้นโทษภัยแก่ข้าพเจ้าด้วยเทิด  และด้วยผลแห่งบุญนี้ด้วยอานิสงค์ของบุญกุศลที่ข้าพเจ้าได้ทำดีแล้วในวันนี้ ขอทุกท่านจงปราศจากทุกข์ทั้งปวงขอจงมีความสุขจงมีบารมีสูงยิ่งขึ้นไปขอจงได้จงมีเหมือนที่ข้าพเจ้าพึ่งได้ด้วยผลแห่งบุญนี้เถิด แลด้วยผลแห่งบุญนี้ด้วยอานิสงค์ของบุญกุศลที่ข้าพเจ้าได้ทำดีแล้วในวันนี้ ขอจงมาหนุนนำให้ชีวิตของข้าพเจ้า …ชื่อสกุล…นับจากนี้เป็นต้นไปขอจงพบทางสว่างทั้งทางโลกทางธรรมขอจงแคล้วคลาดปลอดภัยจากทุกข์โศกโรคภัยไข้เจ็บทั้งปวง ขอให้หลุดพ้นจากอุปสรรคปัญหา อุบัติเหตุเภทภัยภัยพิบัติทั้งปวงด้วยเทิด ขอจงมีแต่ความสุขความเจริญ ขอจงรุ่งเรืองก้าวหน้าในหน้าที่การงาน การเงิน การเรียน ความรัก ขอให้เงินทองไหลมาเทมา จๅะค้าจะขายก็ขอให้มีกำไรเพิ่มพูนร่ำรวย ขอจงมีความสุข มีความสุข มีความสุข สมหวังทุกอย่างทุกประการด้วยเทิด สาธุ สาธุ สาธุ”</p>

    <p>จัดทำและเรียบเรียงโดย อณัญญา ภักดีธรรมสุข (www.numberniceic.com)

        ห้ามเผยแพร่โดยไม่ได้รับอนุญาตเพราะต่างคนพื้นดวงต่างกัน และถ้าเขาไม่ทำเราคนที่เผยแพร่จะรับกรรมแทน</p>



</div>

</body>
</html>